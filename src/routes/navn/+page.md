# Navn og skriftsystemer

Anbefalt lesning er Patrick McKenzies artikkel Falsehoods programmers believe about names (engelsk)

[https://www.kalzumeus.com/2010/06/17/falsehoods-programmers-believe-about-names/](https://www.kalzumeus.com/2010/06/17/falsehoods-programmers-believe-about-names/)

For mange av eksemplene her har jeg brukt Wikipedia for å finne ut hvordan navnet mitt skrives på andre språk. Metoden har vært å finne artikler om noen av mine navnebrødre som har versjoner på flere språk. Det er enkelte nordmenn som heter Stig som er internasjonalt kjent, men jeg har funnet flere varianter gjennom artiklene om de svenske forfatterne Stieg Larsson og Stig Larsson. Det er vel og bra fordi Stig uttales likt på norsk og svensk.

## Uttale og stavemåte

konsonantklynger /st-/ er ikke lett å skrive på mange språk. Dessuten er det ikke alle språk som lar stavelser slutte på konsonanter, i hvert fall ikke /-g/. Vokallyden /i/ er sjeldent et problem.

## Det latinske alfabetet

### Stig

Det latinske alfabetet er det eneste navnet mitt er registrert med i noen offentlige registre, og derfor den eneste skrivemåten som kan regnes som en fasit. Men det er altfor enkelt.

Man skulle tro at skrivemåten med det latinske alfabetet sa seg selv, men det er to hensyn som av og til står i motsats. Skal skrivemåten eller uttalen holdes lik?

Ikke alle finner det naturlig å uttale i-en lang. For eksempel vil engelsktalende ofte uttale det tilsvarende *rig*. En alternativ stavemåte lånt fra tysk, Stieg, vil kanskje gjøre det lettere å gjette at det skal rime på *league* og ikke *rig*.

Vi skal ikke lengre enn til Danmark, hvor Stig også er et vanlig navn, før uttalen blir annerledes. På dansk er g-lyden i slutten av navnet ikke hard [fonetisk sett er det en stemt velar plosiv], som på norsk og svensk, derimot blir lyden i mange dialekter redusert gjennom en særegen dansk lydregel som kalles [*stød](*[https://denstoredanske.lex.dk/stød_-_sprogvidenskabeligt_begreb](https://denstoredanske.lex.dk/st%C3%B8d_-_sprogvidenskabeligt_begreb)). [ i det fonetiske alfabetet IPA kan det noteres [stiˀ] ] Jeg insisterer ikke på at navnet mitt skal uttales med hard g når jeg er i Danmark.

### Datateknisk

I motsetning til Jørgen, Günther eller Jiří, inneholder navnet mitt ingen "uvanlige" bokstaver. Definisjonen på vanlige bokstaver er i mange sammenhenger de 26 som inngår i det engelske alfabetet, og som derfor håndteres problemfritt av EDB-systemer helt siden mange tiår tilbake i tid. Selv om vi har hatt standarder for å håndtere alle bokstaver i lang tid, henger det fortsatt mange feil igjen - noe JÃ¸rgen, GÃ¼nther og JiÅ\x99Ã\xad sannsynligvis kan skrive under på.

## Andre skriftsystemer

### Стиг

Det kyrilliske alfabetet brukes for å skrive blant annet russisk, ukrainsk og bulgarsk.

### სტიგ

Georgisk

### ستيغ

Det arabiske alfabetet brukes blant annet for å skrive arabisk, persisk og urdu. Jeg vet ikke om den samme skrivemåten blir riktig i flere språk, men denne brukes i de arabiske Wikipedia-artiklene om Stieg Larsson og Stig Larsson.

### Στικ

Gresk. Man skulle tro at bokstaven gamma var den riktige for å skrive lyden G, men jeg har fra en greker at det er bedre å bruke kappa - gamma står for en mye svakere lyd. Men kanskje dansker som heter Stig vil finne at den svakere lyden ligner mer på den danske uttalen av navnet.

Den greske skrivemåten for musikeren Sting er Στινγκ - som også ender med både gamma og kappa. Hvis dette hadde vært en hard k-lyd, måtte det uttales som "stink", og det går jo ikke an.

### スティーグ

bonus: etternavnet mitt kan oversettes direkte til 山枝, *Yamaeda*, som klinger som genuine japanske familienavn som Yamamoto eller Yamada*.*

### स्टिग

Devanagari

### 스티그

Hangul

### 史迪格

Kinesisk.

### ስትግ

Amharisk

### ᓯᑏᒡ

Kanadisk aboriginsk

### സ്റ്റീഗ്

Malayalam
